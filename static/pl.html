<!doctype html>
<meta charset=utf-8>
<title>SpaceBots - mechanika rozgrywki</title>
<link href='https://fonts.googleapis.com/css?family=Open+Sans:300|Share+Tech+Mono&subset=latin-ext' rel='stylesheet' type='text/css'>
<style>
html {
  font-family: "Open Sans", sans-serif;
}
body {
  margin: 10%;
}
p > span {
  display: inline-block;
  text-align: center;
  vertical-align: middle;
}

p > span > span {
  display: block;
}

p {
  line-height: 2em;
}

p > span > span:nth-child(2) {
  color: #888;
  font-family: "Share Tech Mono";
  font-size: .8em;
}
h1 {
  font-weight: 300;
}
</style>
<h1>Co to SpaceBots?</h1>
<p>To gra, w której możesz sterować niewielkim komputerem nazywanym Awatarem, który dowodząc całą gamą wyjątkowych urządzeń musi znaleźć sposób na przetrwanie w kosmicznej próżni. Gra toczy się online. Setki graczy spotykają się razem by współprować bądź rywalizować między sobą. Otwarty świat oraz znaczne możliwości wpływania na grę przez graczy sprawiają że sami mogą oni decydować co będzie ich celem - gromadzenie siły, łączenie rozrzuconych po świecie poszlak i odkrywanie historii układu, bądź zwykłe trolowanie innych graczy.
<p>Wyjątkową cechą SpaceBots jest możliwość pisania własnych skryptów - tam gdzie inne gry zabraniają automatów, tam SpaceBots pomaga graczom automatyzować grę. Jeśli tylko chcesz, możesz korzystać ze skryptów udostępnionych przez innych graczy - uważaj tylko żeby pewnego dnia nie zwróciły się przeciwko tobie :)
<h1>Łańcuch badawczo - produkcyjny</h1>
<p>To podstawowy łańcuch przetwarzania zasobów. Stanowi podstawę odkrywania i ulepszania nowych maszyn. Jeśli dopiero zaczynasz zabawę ze SpaceBots, możesz obrać go sobie za podstawowy cel gry.
<p>Obraca się on dookoła kilku komponentów:</p>
<p style="text-align:center">
<span><span>Awatar</span><span>avatar</span></span> →
<span><span>Radar</span><span>radar</span></span> →
<span><span>Napęd</span><span>drive</span></span> →
<span><span>Spektrometr</span><span>spectrometer</span></span> →
<span><span>Manipulator</span><span>manipulator</span></span> →
<span><span>Rafineria</span><span>refinery</span></span> →
<span><span>Magazyn</span><span>store</span></span> →
<span><span>Reaktor</span><span>burning reactor</span></span> →
<span><span>Bateria</span><span>battery</span></span> →
<span><span>Laboratorium</span><span>laboratory</span></span> →
<span><span>Asembler</span><span>asembler</span></span></p>
<p>Idąc po kolei - awatar pozwala sterować wszyskimi maszynami znajdującymi się dalej w łańcuchu. Radar pozwala wyśledzić złom i asteroidy. Za pomocą napędu można się do nich zbliżyć. Analiza za pomocą spektrometru pozwala określić ich skład. Za pomocą manipulatora przenosi się je do rafinerii gdzie są dzielone na poszczególne pierwiastki oraz transportowane do magazynu. Stamtąd trafiają do jednego z reaktorów, gdzie są zamieniane w inne pierwiastki oraz służą do wytwarzania energii. Energia dostarczana jest do labolatorium, gdzie tworzone i ulepszane są plany maszyn. Ostatnim etapem jest dostarczenie do asemblera odpowiedniej ilości materiałów i energii gdzie plan jest ostatecznie realizowany.
<h1>Materiały i energia</h1>
<p>W grze występuje 100 różnych materiałów - różnych pierwiastków chemicznych. Mogą być one łączone i dzielone za pomocą reaktorów - w toku reakcji zmienia się rodzaj pierwiastków oraz wytwarzana bądź pobierana jest energia. Istnieją cztery rodzaje reaktorów - wzbogacające, spalające, rozszczepiające oraz fuzyjne. Pierwsze dwa pozwalają zamieniać pierwiastki na sąsiednie w tablicy okresowej - zwiększają lub zmniejszają liczbę atomową o jeden. Reaktory fuzyjne i rozszczepiające pozwalają łączyć i dzielić pierwiastki tak długo jak łączna liczba atomowa na początku i na końcu reakcji zostanie zachowana. Te drugie cechują się jednocześnie wyższą sprawnością - przez to że przechodzą mniej reakcji, więcej materii jest zachowywane oraz produkowane jest więcej energii.
<p>Materiałem końcowym, którego spalanie nie wydziela już żadnej energii jest żelazo o liczbie atomowej 28. Na szczęście jest to również najczęściej wykorzystywany w produkcji maszyn materiał.
<h1>Walka i ruch</h1>
<p>Podstawową metodą poruszania się są zwyczajne silniki reakcyjne - wyrzucają rozpędzone bloki materii - zwykle zbędnego żelaza - i dzięki temu zapewniają siłę odrzutową. Jednocześnie stanowią całkiem niezłą broń - wyrzucona materia może trafić inny obiekt - nie tylko daje szansę na zniszczenie go ale również odbija go w przeciwnym kierunku - stanowią doskonały napęd dla uciekinierów.
<p>W grze występuje jeszcze kilka innych rodzajów silników - każdy o własnych wadach i zaletach.
<p>Silniki jonowe pozwalają wyrzucać niezwykle małe ilości materii z dużymi prędkościami przez co są niezwykle oszczędne ale nie zapewniają obronnego elementu silników reakcyjnych - warto je przez to uzupełnić laserami bądź inną bronią.
<p>Silniki skokowe pozwalają teleportować niewielkie ilości materii na niewielką odległość od statku - co przemieszcza statek w przeciwnym kierunku. Choć zmieniają położenie statku, silniki skokowe nie wpływają na jego prędkość. Są dobre do gwałtownych uników ale na dłuższą podróż zwyczajnie nie starcza im paliwa, tam gdzie zostaną wykorzystane zostawiałą jednocześnie ślady z pozostawionych "okruszków".
<p>Silniki atomowe. To 100&times; większa wersja silników jonowych. Wady to konieczność zaopatrzenia ich w wysokoenergetyczne pierwiastki, olbrzymia widoczność radiowa (nie ma mowy o podchodach) oraz stosunkowo szybkie zużycie.
<p>Tak przechodzimy do walki. Na początku podstawową bronią, jak już wspomniałem będą dla ciebie silniki reakcyjne. Z czasem wymienisz je pewnie na lasery - te zostawiają mniej odpadów i nie zmieniają twojej prędkości kiedy z nich strzelasz. Do walki mogą przydać się jeszcze ładunki atomowe oraz, kiedy zdecydujesz się na ofensywę, dobry kamuflaż i niezbędny w abordażach, manipulator.
